# Del 2: Använda ChatGPT i praktiken

## 4: Saker du inte ska göra med ChatGPT


### Lämna inte ut personuppgifter eller andra känsliga uppgifter

Den text som skrivs till ChatGPT skickas till servrar i andra länder och hanteras på sätt som du inte har kontroll över. Det innebär att inga personuppgifter för elever eller andra känsliga uppgifter ska lämnas till ChatGPT.


### Uppmana inte minderåriga elever att skapa konto på OpenAI

Villkoren för att skapa ett konto hos OpenAI, som skapat ChatGPT, omfattar att man ska vara minst 18 år gammal. (Se [openai.com/terms][1].) Att uppmana elever yngre än 18 år att skaffa ett konto är alltså direkt olämpligt. För elever som är 18 år eller äldre behöver man fundera över vad som är lämpligt när det gäller att skaffa konton för onlinetjänster, och det är värt att undersöka om skolan har någon policy.


### Använda inte budskap från ChatGPT utan att granska dem först

I och med att ChatGPT helt utgår från den textmängd som den tränats på kan eventuella skevheter i den textmassan avspegla sig i budskap. Det gäller både rena sakfel och mer subtila vinklingar som kan sprida oönskade bilder om exempelvis könsroller, normer eller strukturer i samhället.

I synnerhet ska du inte använda ChatGPT som en extralärare, som förklarar saker för elever utan att du som lärare ser att det som ChatGPT säger är ok. Exemplet nedan kan göra tydligt varför det är olämpligt.

> **Vad är sannolikheten att slå par med tre tärningar?**
> 
> Sannolikheten att slå par med tre tärningar är 1/6 eller ungefär 0,17. Detta eftersom det finns sex möjliga resultat på en tärning och du vill att två av dem ska vara det samma numret, medan det tredje numret kan vara vilket som helst.
> 
> **Jag förstår inte riktigt. Kan du förklara närmare hur jag ska tänka?**
> 
> Säkerställ att jag förstår din fråga korrekt, du vill veta sannolikheten att slå par med tre tärningar (där två av tärningarna visar samma nummer och den tredje är ett annat nummer) ?
> 
> För att beräkna sannolikheten måste vi veta antalet möjliga utfall som leder till det önskade resultatet, och jämföra det med det totala antalet möjliga utfall.
> 
> Det finns 6 olika nummer på en tärning (1, 2, 3, 4, 5, 6), så det finns 6 möjliga nummer som den första tärningen kan visa. För den andra tärningen måste vi också välja ett av de 6 numrena, men eftersom vi redan har valt ett nummer för den första tärningen så finns det bara 5 möjliga nummer kvar. För den tredje tärningen finns det 6 möjliga nummer kvar att välja.
> 
> Så antalet möjliga utfall som leder till det önskade resultatet (två av tärningarna visar samma nummer och den tredje är ett annat nummer) är 6 \* 5 \* 6 = 180.
> 
> Det totala antalet möjliga utfall är 6 \* 6 \* 6 = 216 (eftersom det finns 6 möjliga nummer för varje tärning).
> 
> Så sannolikheten att slå par med tre tärningar är 180/216 = 1/6 eller ungefär 0,17.

I konversationen ovan uttrycker sig ChatGPT klart och tydligt, och det den säger är *fel*. (Det är drygt 40 procents chans att slå ett par.) ChatGPT kan till och med motivera sitt svar, på ett sätt som på ytan låter trovärdigt men är inkonsekvent och innehåller felaktiga beräkningar. *Det som ChatGPT är bra på är att låta som en matematiker, inte att vara en matematiker.*

En elev som lämnas att lära sig av ChatGPT kan råka ut för alla möjliga dumheter. I bästa fall blir eleven förvirrad av dumheterna och frågar läraren. Men det är också fullt möjligt att eleven lär sig felaktigheter, utan att du som lärare ens märker när det händer, och att det skapar svårigheter senare.

Det här exemplet rör sakfel som är förhållandevis lätta att upptäcka, men ChatGPT kan kasta ur sig mycket mer dolda misstag som blir till fällor för eleverna. ChatGPT är *inte* en lärare eller instruktör.

## 5: Undervisa om ChatGPT

* Diskutera värderingar och andra icke-explicita budskap. Dessutom: Vad händer när en eller ett fåtal avsändare får så stort inflytande över budskap till många personer? Skiljer det sig från hur Google eller ett fåtal sociala plattformar har inflytande? (Hur/varför?)
* Träna på att granska information. Även försöka ordna referenser till studier – och vad betyder det?

## Fortbildning och läsa på

* Sammanfatta dokument

## Planeringshjälp

* Upplägg för lektionsplaneringar
* Återkoppling på planeringar
* Idéer för specifika aktiviteter
* Uppslag för hur man kan beskriva eller förklara områden
* Idéer för gymnasiearbeten, temaarbeten, med mera
* Skapa gruppindelningar

## Skapa material

* Skapa texter som elever får bygga vidare på
* Skapa fejkade elevexempel att diskutera
* Skapa exempel som elever kan lära av
* Skapa påståenden som elever får utvärdera och diskutera
* Skapa instuderingsfrågor eller andra frågor till texter
* Skapa quiz-frågor (även med formatering!)
* Utkast till texter
* Få förslag på hur din egen text kan förbättras
* Korta ner, sammanfatta eller göra texter mer engagerande
* Skapa veckobrev

## Programmering

* Skapa enkla datorprogram
* Felsöka datorprogram
* Skapa kod för specifika uppgifter

## Personlig utveckling relaterad till arbetet

* Få coachning i att utveckla sin skrivförmåga
* Tips på tekniska verktyg och hur man använder dem
* Ge sig själv uppmuntran och motivation

## Annat

* Liva upp lektionen med oväntad konst baserat på undervisningsområdet
* Inspiration till aktiviteter utanför ämnesundervisning
* Skriva rekommendationsbrev
* Översätta enskilda ord, begrepp eller fraser

## (Don’t) try this at home

* Hjälpa elever att skriva bättre – att hitta orden
* Första underlag för återkoppling på elevtexter
* Mail till vårdnadshavare

## ChatGPT och fusk

“Fusk” kan betyda många olika saker, och det är värt att komma ihåg att det inte behöver vara fusk att använda ChatGPT i skrivuppgifter – mer än det behöver vara fusk att använda stavningskontroll eller miniräknare. I vissa lägen räknas det som fusk, i andra inte.

Med “fusk” menas i den här boken att medvetet försöka lura eller vilseleda läraren, och det det är tydligt att ChatGPT gör det enklare för elever att fuska inte minst när det gäller skrivuppgifter. ChatGPT kan skapa texter om det mesta som behandlas i skolan, med en kvalitet som både till innehåll och i stil kan uppfattas som att de är skrivna av en människa. Hur kommer man runt ett sånt problem?

Ett sätt att försöka hindra fusk med hjälp av ChatGPT är att blockera webbtjänsten på skolnätverk. Det är en väg som en del skolor tagit, där det i dagsläget mest omtalade fallet är alla skolor i staten New York. En annan möjlighet är att försöka identifiera vilka texter som är skapade med ChatGPT (eller andra liknande verktyg). Ett verktyg med namnet GPT Zero lanserades i början av 2023, för att göra just detta. Det kollar bland annat om ordföljd i en text är “sannolik”, vilket i så fall pekar mot att texten är skriven av en AI av samma typ som ChatGPT – som väljer ord just med utgångspunkt i hur väl ord och ordföljder passar mot texter de tränats på.

Jag är övertygad om att uppfinningsrika elever kommer att hitta förhållandevis enkla sätt att lura AI-kontroller och ta sig runt blockeringar i nätverk: Det behöver inte vara svårare än att göra lätta bearbetningar av en ChatGPT-text, respektive att dela nätverk från sin telefon. Om man som lärare behöver skriftliga alster från elever, och de används som betygsunderlag, tror jag alltså att man behöver genomföra de uppgifterna på ett övervakat sätt – exempelvis inte hemma. Jag tror också att det finns anledning att undersöka hur uppgifter kan utformas så att exempelvis ChatGPT kan användas som ett verktyg i arbetet, i stället för att klassas som fusk. Andra vägar man kan tänka sig är att försöka minska incitamenten för elever att fuska, men med det fokus som finns på betyg är det en svår kamp.

Oavsett hur man arbetar kommer det att finnas fall där man misstänker att elever har fuskat. Ett naturligt med ganska tidskrävande sätt att hantera det är att be elever berätta om det de lämnat in. Om eleven kan göra det på ett sätt som är övertygande, så är det ett trovärdigt sätt att se att eleven har de kunskaper man som lärare är intresserad av. Om eleven inte kan redogöra för det hen lämnat in, så är det ett trovärdigt sätt att se att eleven *inte* har de kunskaperna. Huruvida eleven fuskat eller inte, och med vilka verktyg, blir sekundärt – det är elevens kunskaper som hamnar i fokus.

I vissa ämnen, eller vissa delar av ämnen, är det svårt att arbeta på det viset. Och hur man hanterar frågor om fusk handlar ofta om både personliga förhållningssätt och policyer på skolan.

I korthet tror jag att det är nyttigt att fundera i de här termerna, när det gäller frågan om fusk med ChatGPT.

* Kan incitamenten för elever att fuska minskas? I många fall är det synonymt med frågan om uppgifter behöver användas som betygsunderlag.
* Kan betygsgrundande uppgifter genomföras på ett övervakat sätt? Det kan handla om salsskrivningar med papper och penna, alternativt dator utan nätuppkoppling, men också exempelvis att frågor ställs muntligt på plats med några elver i taget.
* Kan uppgifter utformas så att ChatGPT är ett tillåtet verktyg? Det är svårt att uppmuntra elever under 18 år att använda ChatGPT, på grund av användarvillkoren, men om målet för en uppgift är en muntlig redovisning eller en fungerande lösning på ett problem behöver det inte vara fel om elever tar hjälp från olika håll på vägen.
* Hur kan man arbeta med att följa upp misstänkt fusk?

Vissa menar att möjligheten att fuska på inlämningsuppgifter funnits länge, och regelbundet utnyttjats av en liten men hängiven eller priviligerad grupp elever. ChatGPT bidrar till att ge fler möjligheter att fuska, vilket gör att problemet måste tas mer på allvar – men också att förutsättningarna blir mer rättvisa.

[1]:	https://openai.com/terms/