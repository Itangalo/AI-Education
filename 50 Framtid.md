# Del 3: Mer om AI

## 12: Bakgrunden till ChatGPT
ChatGPT lanserades som en försöksverksamhet den 30 november 2022 av företaget OpenAI, och fick snabbt mycket uppmärksamhet. På bara fem dagar hade antalet användare vuxit till en miljon, något som normalt tar månader eller år även för framgångsrika tekniktjänster.

Tidigare under 2022 hade flera AI-tjänster också väckt uppmärksamhet. Det var tjänster för att skapa bilder utifrån beskrivningar som man själv angav. De mest kända av dessa verktygen är DALL-E 2 (också från OpenAI), Midjourney och Stable Diffusion. Även om tidigare AI-tjänster kunnat skapa realistiska bilder (se exempelvis [thispersondoesnotexist][1] från 2019), var det först 2022 som man själv kunde ge en beskrivning av bilden man vill ha – och få en bild som ser bra ut. Även om alla bilder knappast blir vackra har vissa av dem så hög kvalitet att de [vinner tävlingar mot bilder skapade av människor][2].

Den AI-modell som ligger bakom ChatGPT kallas GPT-3.5 och är en variant av GPT-3 som lanserades redan 2020. GPT är en typ av AI-modell som kallas _large language model_ (LLM) eller stor språkmodell, som i sin tur använder en mer generell princip som heter artificiellt neuralt nätverk – en teknik som är inspirerad av hur nervceller i våra hjärnor fungerar.

Ofta mäter man kapaciteten i artificiella neurala nätverk i antalet _parametrar_ som de har, vilket ungefär motsvarar de kopplingar som finns mellan nervcellerna i våra hjärnor. Dessa parametrar är värden som ställs in medan AI:n tränas för att ge så bra svar som möjligt. Träning av stora AI-modeller kräver offentliga mängder data och massor av datorkraft, vilket gör att det i princip bara är stater och stora teknikföretag som kan skapa stora AI-modeller. Att använda de färdiga modellerna är däremot mycket mindre resurskrävande, och kan ibland göras på vanliga persondatorer.

OpenAI är förtegna med hur många parametrar GPT-3.5 har, men GPT-3 har 175 miljarder parametrar. Två olika källor antyder att GPT-3.5 (och därmed ChatGPT) endast har en hundradel så många parametrar, omkring 2 miljarder.  Enligt German AI Association hade Beijing Academy of AI och Google redan år 2021 olanserade språkmodeller som omfattar omkring hundra gånger så många parametrar som GPT-3, vilket sannolikt betyder att de kan ge svar med bättre kvalitet än ChatGPT. OpenAI planerar att släppa uppföljaren GPT-4 under våren 2023, och den modellen sägs ha fem gånger så många parametrar som Googles AI och den kinesiska AI:n.

OpenAI började som ett icke vinstdrivande företag, med starkt fokus på AI-säkerhet. I samband med att Microsoft gick in i företaget 2019 blev OpenAI vinstdrivande.

Försöksversionen av ChatGPT är gratis. Det finns planer på att ha en betalversion, med exempelvis friare gränser i antal frågor per timme.

## 13: Hur påverkas vår syn på kunskap?
Det finns tydliga hål i ChatGPT:s kunskaper, och den kan vara löjeväckande självsäker även när den har fel. Samtidigt är det också tydligt att många blir förbluffade av vad AI:n klarar av, och att datorer tagit ännu ett steg in på det område som vi trodde var reserverat för människor.

Vad betyder teknik som denna för vår syn på kunskap?

Det är för tidigt för att kunna ge ett svar på den frågan, men det är en fråga värd att utforska. Det är rimligt att tro att delar av det vi idag tycker är viktiga kunskaper kommer att stöpas om, och vissa saker kommer vi inte längre tycka vara viktiga. Det är också troligt att många saker kommer att vara oförändrade.

Något som gör det extra svårt att säga vad ChatGPT och liknande verktyg innebär för vår syn på kunskap är att tekniken fortfarande accelererar. Den AI-teknik vi ser idag är miltals bättre än [den som fanns 2019][3] – och redan då väckte både uppmärksamhet, frågor och oro. Under våren 2023 förväntas GPT-3.5, som är den underliggande modellen för ChatGPT, ersättas av en mycket mer kapabel GPT-4. [Flera andra företag och organisationer har liknande tjänster som inte lanserats än][4], där några förväntas vara mycket mer kraftfulla (och det även finns exempel som kan blanda bilder och text).

För att förstå vad vi kan vänta oss _kanske_ är det givande att jämföra med när miniräknare blev vanliga. Grovt förenklat kan man sammanfatta miniräknarens inverkan så här:
1. Många varnade för att vi skulle bli sämre på att räkna i huvudet och för hand.
2. VI blev förmodligen också sämre på att räkna i huvudet och för hand, sett till någon sorts genomsnitt. Färre fick den träning som behövdes för att bli bra på räkning när miniräknaren fanns tillgänglig.
3. Grundläggande räknefärdigheter, utan räknare, bedöms fortfarande som viktiga – både i och utanför skolan.
4. Att kunna använda miniräknare räknas idag som en del av att kunna matematik.
5. Att exempelvis multiplicera stora tal eller beräkna kvadratrötter görs inte längre för hand, annat än som hjärngympa eller kuriosa. Att kunna göra omfattande beräkningar för hand är inte längre en meningsfull färdighet.
6. Andelen människor som kan multiplicera stora tal och beräkna kvadratrötter när det behövs har ökat, förutsatt att miniräknare finns tillgängliga (även om färre nog förstår vad en kvadratrot är och när man vill beräkna den).
7. Möjligheten att genomföra omfattande beräkningar (med verktyg mer kraftfulla än miniräknare) har öppnat nya fält inom matematik.

Vad skulle de här punkterna kunna betyda, översatt till att använda ChatGPT för att sammanfatta respektive skriva texter?
1. Vi är oroliga för att vår förmåga att läsa och sammanfatta respektive skriva texter ”för hand” kommer att försämras.
2. Troligen kommer vi också att bli sämre på detta.
3. Att själv kunna sammanfatta och skriva texter på en grundläggande nivå kommer att fortsätta att vara viktiga färdigheter, i och utanför skolan.
4. Att kunna använda AI för att sammanfatta och skriva texter kommer att bli en viktig färdighet att lära sig.
5. Att plöja långa texter och göra litteraturöversikter kommer inte vara något som vi gör för hand, om vi inte gör det för nöjets skull. Det blir inte heller lika viktigt att kunna strukturera texter och använda ett enkelt språk.
6. Att texter är långa kommer att hindra färre än tidigare från att ta till sig dem, och fler kommer att kunna lämna ifrån sig välformulerade och välstrukturerade texter. Samtidigt kanske färre kan förklara varför en text är behaglig att läsa eller är kapabla att strukturera texter utan AI-hjälp.
7. Möjligheten att processa, sammanfatta och även syntetisera stora textmängder kommer att ge oss nya insikter, nya sätt att tänka och nya sätt att arbeta. Kanske innebär det att vi (på ett pålitligt sätt) kan fråga en AI vad skollagen säger om vårt specifika fall, eller vad didaktisk forskning rekommenderar i en viss situation.

Punkterna ovan är förstås bara spekulationer, och mer eller mindre direkt översatta från fallet med miniräknare (som i sin tur ska erkännas är mer av en killgissning vid köksbordet än baserad i forskning). Men de är ett sätt att utforska vad som kanske finns i framtiden.

Man ska dock komma ihåg att ChatGPT inte bara kan sammanfatta och skriva texter. AI:n är extremt mångsidig, och kan exempelvis skriva datorprogram, analysera stämning i text, generera textbaserade spel, trösta, ge kostrådgivning, översätta texter och hitta på nya avsnitt till en tv-serie. Man skulle kunna försöka skriva en lista likt den ovan för varje större användningsområde för ChatGPT, men man kan också försöka göra en lista som omfattar många saker på en gång. Det är ett stort steg att ta, men om man föreställer sig att de närmsta årens AI kan göra de flesta saker som inte kräver alltför mycket tankearbete kan vi få den här lite skrämmande listan.
1. Vi är oroliga för att vår förmåga att själva göra tankearbete kommer att försämras, så som att sätta sig in i nya saker, resonera och dra slutsatser.
2. Troligen kommer vi också att bli sämre på detta.
3. Att själv kunna genomföra grundläggande tankearbete, så som att sätta sig in i nya saker, resonera och dra slutsatser, kommer att fortsätta att vara viktiga färdigheter.
4. Att kunna använda AI för att sätta sig in i nya saker, resonera och dra slutsatser kommer att bli en viktig färdighet att lära sig.
5. Vi kommer inte att göra avancerade analyser eller sätta oss in i komplexa resonemang utan AI-hjälp, om vi inte gör det som rekreation.
6. Att sammanhang är komplexa och omfattande, eller att resonemang är mödosamma att ta sig igenom, kommer inte hindra lika många som idag från att ta till sig dem. Samtidigt kanske färre förstår vad det betyder att slutsatser är väl underbyggda.
7. Med mer kraftfull teknik blir det möjligt att tänka djupt och långt, och ta hänsyn till många olika aspekter i resonemang. Det kommer att ge oss nya typer av insikter.

Huruvida de här spekulationerna är 
((Några ord om att det krävs kunskaper för att ha omdöme, och omdöme behövs alltid. Att ChatGPT egentligen bara är användbar för sådant vi redan kan, men där vi vill ha hjälp att göra det snabbare, eller mer.))

## 14: AI och säkerhet

AI påverkar oss redan idag.
AI-skapat innehåll som dränker mänskligt innehåll på nätet.x
Det är ett problem att vi inte kan se hur avancerad AI fattar sina beslut.
Stark AI. Pålitlig AI: Förstå målen, följa målen och behålla målen. Svårigheten med att ge bra mål. Och så risken att nån elak får kontroll över stark AI. AI alignment.



## 15: AI, skola och framtiden

(Spekulativa idéer. Vilket kan behövas en bredd av om vi ska ha funderat över lägen vi hamnar i innan vi är i dem.)

…

[1]:	https://thispersondoesnotexist.com/
[2]:	https://www.nytimes.com/2022/09/02/technology/ai-artificial-intelligence-artists.html
[3]:	https://www.theguardian.com/technology/2019/feb/14/elon-musk-backed-ai-writes-convincing-news-fiction
[4]:	https://anita.beehiiv.com/p/chatgpt-alternatives