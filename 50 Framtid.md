# För den som vill veta mer om AI

## Hur påverkas vår syn på kunskap?
Det finns tydliga hål i ChatGPT:s kunskaper, och den beter sig självsäkert även när den har fel. Samtidigt är det också tydligt att AI:n klarar av mer än de allra flesta förväntat sig, och att datorer tagit ännu ett steg in på det som vi trodde att bara människor kan göra.

Vad betyder teknik som denna för vår syn på kunskap?

Det är för tidigt för att kunna ge ett svar på den frågan, men det är en fråga värd att utforska. Det är rimligt att tro att delar av det vi idag tycker är viktiga kunskaper kommer att stöpas om, och vissa saker kommer vi inte längre tycka vara viktiga. Det är också troligt att många saker kommer att vara oförändrade.

Något som gör det extra svårt att säga vad ChatGPT och liknande verktyg innebär för vår syn på kunskap är att tekniken fortfarande accelererar. Den AI-teknik vi ser idag är miltals bättre än [den som fanns 2019][1] – och redan då väckte både uppmärksamhet, frågor och oro. Under våren 2023 förväntas GPT-3.5, som är den underliggande modellen för ChatGPT, ersättas av en mycket mer kapabel GPT-4. [Flera andra företag och organisationer har liknande tjänster som inte lanserats än][2], där några förväntas vara mycket mer kraftfulla (och det även finns exempel som kan blanda bilder och text).

För att förstå vad vi kan vänta oss _kanske_ är det givande att jämföra med när miniräknare blev vanliga. Grovt förenklat kan man sammanfatta miniräknarens inverkan så här:
1. Många varnade för att vi skulle bli sämre på att räkna i huvudet och för hand.
2. VI blev förmodligen också sämre på att räkna i huvudet och för hand, sett till någon sorts genomsnitt. Färre fick den träning som behövdes när miniräknaren fanns tillgänglig.
3. Grundläggande räknefärdigheter, utan räknare, bedöms fortfarande som viktiga – både i och utanför skolan.
4. Att kunna använda miniräknare räknas idag som en del av att kunna matematik.
5. Att exempelvis multiplicera stora tal eller beräkna kvadratrötter görs inte längre för hand, annat än som hjärngympa eller kuriosa. Att kunna göra omfattande beräkningar för hand är inte längre en meningsfull färdighet.
6. Andelen människor som kan multiplicera stora tal och beräkna kvadratrötter när det behövs har ökat (även om färre förstår vad en kvadratrot är eller när man vill beräkna den).
7. Möjligheten att genomföra omfattande beräkningar (med verktyg mer kraftfulla än miniräknare) har öppnat nya fält inom matematik.

Vad skulle de här punkterna kunna betyda, översatt till att använda ChatGPT för att sammanfatta respektive skriva texter?
1. Vi är oroliga för att vår förmåga att läsa och sammanfatta respektive skriva texter ”för hand” kommer att försämras.
2. Troligen kommer vi också att bli sämre på detta.
3. Att själv kunna sammanfatta och skriva texter på en grundläggande nivå kommer att fortsätta att vara viktiga färdigheter, i och utanför skolan.
4. Att kunna använda AI för att sammanfatta och skriva texter kommer att bli en viktig färdighet att lära sig.
5. Att plöja långa texter och göra litteraturöversikter kommer inte vara något som vi gör för hand, om vi inte gör det för nöjets skull. Det blir inte heller lika viktigt att kunna strukturera texter och använda ett enkelt språk.
6. Att texter är långa kommer att hindra färre än tidigare från att ta till sig dem, och fler kommer att kunna lämna ifrån sig välformulerade och välstrukturerade texter. Samtidigt kanske färre kan förklara varför en text är behaglig att läsa eller är kapabla att strukturera texter ”för hand”.
7. Möjligheten att processa, sammanfatta och även syntetisera stora textmängder kommer att ge oss nya insikter, nya sätt att tänka och nya sätt att arbeta. Kanske innebär det att vi (på ett pålitligt sätt) kan fråga en AI hur något vi är intresserade av påverkas av skollagen, eller vad didaktisk forskning säger är lyckat i en viss situation.

Punkterna ovan är förstås bara spekulationer, och mer eller mindre direkt översatta från fallet med miniräknare (som i sin tur ska erkännas är mer av en killgissning vid köksbordet än baserad i forskning). Men de är ett sätt att utforska vad som kanske är på gång.

Man ska dock komma ihåg att ChatGPT inte bara kan sammanfatta och skriva texter. AI:n är extremt mångsidig, och kan exempelvis skriva datorprogram, analysera stämning i text, generera textbaserade spel, trösta, ge kostrådgivning, översätta text och hitta på nya avsnitt i en tv-serie. Det är ett stort steg att ta, men om man föreställer sig att de nya generationer av AI som kommer de närmsta åren kan göra de flesta saker som inte kräver alltför mycket tankearbete kan vi få den här lite skrämmande listan.
1. Vi är oroliga för att vår förmåga att själva göra tankearbete kommer att försämras.
2. Troligen kommer vi också att bli sämre på detta.
3. Att själv kunna genomföra grundläggande tankearbete, så som att sätta sig in i nya saker, resonera och dra slutsatser, kommer att fortsätta att vara viktiga färdigheter.
4. Att kunna använda AI för att sätta sig in i nya saker, resonera och dra slutsatser kommer att bli en viktig färdighet att lära sig.
5. Vi kommer inte att göra avancerade analyser eller sätta oss in i komplexa resonemang utan AI-hjälp, om vi inte gör det som rekreation.
6. Att sammanhang är komplexa och omfattande, eller att resonemang är mödosamma att ta sig igenom, kommer inte hindra lika många som idag. Samtidigt kanske färre förstår vad det betyder att slutsatser är väl underbyggda.
7. Med mer kraftfull teknik blir det möjligt att tänka djupt och långt, och ta många olika aspekter i resonemang. Det kommer att ge oss nya typer av insikter.


((Några ord om att det krävs kunskaper för att ha omdöme, och omdöme behövs alltid. Att ChatGPT egentligen bara är användbar för sådant vi redan kan, men där vi vill ha hjälp att göra det snabbare, eller mer.))


## Mer information om ChatGPT och stora språkmodeller

…


## Några perspektiv på AI och framtiden

…


## AI, skola och framtiden

(Spekulativa idéer. Vilket kan behövas en bredd av om vi ska ha funderat över lägen vi hamnar i innan vi är i dem.)

…

[1]:	https://www.theguardian.com/technology/2019/feb/14/elon-musk-backed-ai-writes-convincing-news-fiction
[2]:	https://anita.beehiiv.com/p/chatgpt-alternatives