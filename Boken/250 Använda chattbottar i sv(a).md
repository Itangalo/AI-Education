# Använda chattbottar i svenska/som andraspråk
_Uppdaterat 2023-06-24._

_Det här kapitlet är skrivet av Jonatan Tensetti som undervisar i svenska, svenska som andraspråk och engelska i Malmö. På bokens projektsida [github.com/itangalo/AI-och-skolan][1] kan du föreslå nya kapitel och förbättringar till befintliga kapitel._

Kapitlet innehåller olika tips på hur du som undervisar i svenska eller svenska som andraspråk på mellan- eller högstadiet kan använda chattbottar i undervisning. Flera av tipsen är förmodligen användbara även i andra åldrar. 

---- 

## Använda chattbottar för att skriva exempeldikter

Chattbottar kan användas för att skapa exempeltexter för olika ändamål, till exempel i undervisning om lyrik. Man kan tänka sig ett liknande upplägg om skönlitterär prosa.

Använd en chattbot för att skriva haikudikter som ni kan analysera tillsammans (eller använd de som är listade nedan). Fördelen med en kort diktform är att man kan läsa flera stycken utan att det blir särskilt jobbigt. Läs gärna dem tillsammans och låt eleverna turas om att läsa upp dem högt. Be dem att försöka läsa med inlevelse och förmå dem att försöka hitta takten. När ni läst kan ni börja leta efter mönster: hur många stavelser har varje versrad? Vilket tema är vanligast förekommande? Därefter kan ni försöka att tolka dikterna tillsammans. Jag brukar låta eleverna arbeta enskilt först, sedan berätta för en kompis för att slutligen berätta för hela klassen. Med fördel kan du dela upp det så att varje elevpar får en egen dikt. 

> _Exempel från ChatGPT (GPT-3.5, 13 februari)_
> **Jag:** Skriv 10 haikudikter på svenska
> **Chattbot:** Självklart, här är 10 haikudikter på svenska:
> Våren spirar fram  
> Gröna knoppar öppnas upp  
> Livet återvänder
> Solsken på himlen  
> Fågelsång i träden hörs  
> Sommar i luften
> Höstlöv faller ner  
> Färger sprider sig på marken  
> Sakta går tiden
> Vinterns kyla biter  
> Snöflingor dansar i vinden  
> Väntan på våren
> Ensam vandrare  
> Följer stigen genom skogen  
> Naturen kallar
> Mörkret sänker sig  
> Stjärnorna lyser klart upp  
> Nattens magi fram
> Vågorna brusar  
> Havet sträcker sig långt ut  
> Frihetens vindar
> Morgondagens ljus  
> Uppvaknande i naturen  
> En ny dag tar fart
> Blomsterprakt i park  
> Bin och fjärilar dansar  
> Sommaridyll nu
> Regnets droppar faller  
> Gatan blir spegelblank nu  
> Livet går sin gång

Haiku är en tacksam diktform att arbeta med eftersom den är så pass tydlig i sitt utförande. 

För att fortsätta arbeta med dikter, kan du be chattbotten skriva en dikt med parrim (chattbottar är generellt dåliga på detta, och det kan ni utnyttja). Börja med att prata om rim i dikter, på vilka olika sätt man kan använda rim. Här är några:

* Parrim är när två versrader efter varandra rimmar.
* Korsrim är när varannan versrad rimmar.
* Ramrim är när första och sista versraden rimmar.
* Fullrim eller slutrim är när två ord rimmar helt.
* Allitteration är när två eller fler ord börjar med samma bokstav.

> _Exempel från ChatGPT (GPT-3.5, 13 februari)_
> **Jag:** Skriv en dikt med parrim
> **Chattbot:** Självklart, här är en dikt med parrim:
> Natten är stilla och tyst,  
> månens ljus så klart och mystiskt.  
> Ensamheten är full av frid,  
> och jag känner mig så trygg och blid.
> Stjärnorna tindrar i fjärran,  
> och mina tankar börjar vandra.  
> Jag drömmer om en bättre tid,  
> där allt är fritt och utan strid.
> Mitt hjärta slår i samma takt,  
> som naturens rofyllda taktfasthet.  
> Jag känner mig så fri och lätt,  
> och allt som finns är nu och här helt rätt.
> Natten är en tid för ro,  
> en tid att slappna av och njuta.  
> Att luta sig tillbaka och drömma,  
> om allt som livet har att erbjuda.

Börja med att, som med haikudikterna, låta eleverna tolka diktens innehåll. Sedan kan du be eleverna att arbeta i par och skriva om dikten så att det blir parrim, det vill säga sista ordet i varje versrad rimmar med föregående versrad. 

* Diskussionsövning: vad händer med innehållet när man ändrar hur dikten rimmar? Går det att tolka dikten på annat sätt nu?

Det finns en kombination av språkfel och faktafel i den genererade texten, om man med fakta i det här fallet räknar det faktum att chattbotten skriver att “här är en dikt parrim” och sedan skriver en dikt som delvis saknar parrim. I det här fallet kan vi utnyttja att chattbotten inte är perfekt i det avseendet utan vi kan använda den genererade texten som underlag för själva undervisningen. 

Det föreligger en risk att dikterna innehåller skeva perspektiv och värderingar, eftersom datan som chattbotten tränats på domineras av texter skrivna av “rika vita män”. I dikterna ovan saknas en tydlig etnicitet hos dikt-jaget, men det kan vara värt att ta upp dikt-jagets värderingar i en helklassdiskussion. 

Min favoritfråga från del 1 i boken är frågan om det här är oreflekterad avlastning. Så kan det vara; om jag skulle genomföra den här lektionen utan chattbot så hade jag kunnat välja etablerade poeter. Vi hade kunnat ha diskussionen om poeten “syns” i dikten. Vad författarens bakgrund spelar för roll i utformningen. Då hade vi fått en helt annan diskussion. I fallet med haikudikterna är det framförallt mängden som jag tycker är intressant, att med 5-7-5 stavelser kunna få ihop en så enorm mängd olika dikter. Det spelar ingen roll för analysen vem som skrivit dessa. 

## Använda chattbottar för att generera “börjor”

Här följer en prompt som riktar sig till dig som arbetar på mellanstadiet i svenska och på högstadiet i svenska som andraspråk och har elever som fått skrivkramp. Tanken är att belysa hur chattbottar kan användas för att skapa inledningen till en berättelse som eleven(eleverna) kan fortsätta skriva på. 

Det händer alltför jämnan att elever fastnat i sitt skrivande eller inte kommer igång. Det kan handla om att eleven har för lite fantasi i stunden för att kunna börja skriva, eller att eleven av andra anledningar inte kommer igång. Här kan vi utnyttja chattbottar till att ge förslag på hur en text kan börja eller fortsätta.

OBS! Här är det viktigt att eleven inte själv använder chattbotten helt urskillningslöst utan hellre att man som lärare promptar, läser igenom och ger tillbaka den genererade texten till eleven. Elever i den här åldern har inte tillräckligt stor kunskap för att avgöra om det är en bra inledning.  

> Exempel från ChatGPT (GPT-3.5, 13 februari)
> **Jag:** Jag vill skriva en berättelse om en pojke som sugs in i sin dator och hamnar i en datorspelsvärld, hjälp mig med att skriva början
> **Chattbot:** Det var en vanlig dag för den tolvårige pojken Max. Han satt som vanligt vid sin dator och spelade sitt favoritspel när något underligt hände. Plötsligt blev skärmen bländande vit och ett kraftigt suddigt ljus fyllde rummet. Max blinkade häftigt och försökte fokusera på skärmen, men allt han kunde se var en enda stor virvel av färger och former.
> Sedan hände det som inte var tänkt att hända - Max blev helt plötsligt insugen i spelet. Han kunde känna hur något starkt drog i honom och plötsligt befann han sig inuti datorn, omgiven av det som en gång hade varit en digital värld på skärmen.
> Max kunde inte tro sina ögon när han såg vad som hänt. Han var fast i en virtuell värld, omgiven av karaktärer och monster från sitt favoritspel. Han hade aldrig tidigare upplevt något liknande och var både förvirrad och rädd.

Innan du som lärare ger ut texten till eleven så behöver du fråga dig följande: Är det här ett lämpligt innehåll för eleven? Är det åldersadekvat? Kommer texten att inspirera till att fortsätta skriva eller kommer den avskräcka eleven? 

Bestämmer man sig för att det är en bra inledning så kan man ge texten till eleven, denne bör först läsa igenom för att sedan börja skriva. För att utöka uppgiften, och fördjupa förståelsen, kan eleven svara på enkla frågor om den genererade texten innan den börjar skriva. Exempelvis: Vem är huvudperson? Var befinner huvudpersonen sig? Vad är problemet som ska lösas? 

En alternativ uppgift är att eleven får diskutera textens innehåll och problematisera, komma med förbättringar och göra bearbetningar med syftet att texten ska kännas som elevens egna. Detta kan eleven göra i par eller i mindre grupp. 

Genom att använda både chattbottar och diskussioner med klasskamrater kan eleven få inspiration och hjälp att komma igång med sitt skrivande. Samtidigt utmanas eleven att ta ansvar för sin egen textproduktion och får möjlighet att utveckla sitt eget skrivande. 

## Använda chattbottar för att skapa lyssningsövningar

Här kommer en idé som riktar sig till dig som undervisar i svenska och svenska som andraspråk på mellan- och högstadiet. Tanken är att belysa hur chattbottar kan användas för att skapa lyssningsövningar för att öva på att stava ljuden. 

Det är möjligt att kombinera uppläsningsfunktioner med texter från chattbottar. Ett tillägg till Chrome som är populärt är Oribi Speak, men det finns många olika med olika grader av kvalité. För de som känner för en teknisk utmaning och vill pilla på egen hand kan jag även tips om Google Clouds API text-to-speech samt Elevenlabs som är av mycket högre kvalité. 
Jag testade en lektion med årskurs 4 att be chattbotten skriva en text som innehöll tj-ljudet, sedan använde jag uppläsningsfunktionen för att läsa upp texten. 

> _Exempel från ChatGPT (GPT-3.5, 13 februari)_
> **Jag:** Skriv en berättelse med ljuden tj och k, exempelvis tjata, kela, känna, kila, tjuta, kyla
> **Chattbot:** (jag har markerat ljuden med kursiv stil för att visa att den inte endast använder mina exempel i prompten) Kalle och Tina hade känt varandra sedan de var små och de var bästa vänner. De brukade alltid hänga ihop på fritiden och gjorde allt tillsammans. En dag bestämde de sig för att åka på en utflykt till skogen för att leta efter bär och njuta av naturen.
> När de kom fram till skogen såg de massor av mogna blåbär som väntade på att bli plockade. Kalle var ivrig att börja plocka och sprang iväg, medan Tina tog det lugnare och började kela med en liten ekorre som hade hoppat upp på hennes axel.
> Kalle började snabbt tjata på Tina att hon skulle skynda sig och hjälpa till att plocka blåbär. Men Tina ville inte stressa utan ville istället känna lugnet i skogen och njuta av den friska luften.
> Plötsligt hördes ett högt tjut från skogen och Kalle började springa tillbaka mot Tina, rädd att något hade hänt henne. Men när han kom fram såg han att det bara var en uggla som flög över träden.
> Tina log och sa: "Du behöver inte tjata så mycket, Kalle. Vi kan ta det lugnt och njuta av dagen istället."
> Kalle log tillbaka och kände sig lite generad. Han insåg att han ibland kunde bli lite väl ivrig och glömma bort att ta det lugnt och njuta av stunden.
> De fortsatte att plocka blåbär och njuta av den vackra naturen. När det började bli kallt ute bestämde de sig för att avsluta utflykten och ta en promenad hemåt. De njöt av den svala kylan och kände att de hade haft en fantastisk dag tillsammans.

Efter att vi hade lyssnat tillsammans på texten fick eleverna skriva ner orden som innehöll tj-ljudet. Vi fick lyssna två gånger till innan alla hade fått ihop sin lista. Därefter kunde vi jämföra listorna mellan eleverna och till sist skrev jag ner orden på tavlan så att de kunde rätta sig själva. 

Den här idén föddes av ett behov när det läromedel vi använder i vanliga fall inte hade några stavningsövningar i form av meningar. Det vill säga att ljudet övades isolerat från sin kontext och eleverna hade svårt att se nyttan med att öva på stavningen. 

## Använda chattbottar för att skapa tabeller

Här kommer två förslag på hur du kan skapar tabeller till olika ändamål, förslagen som jag lyfter riktar sig till dig som undervisar i svenska och svenska som andraspråk på mellan- och högstadiet. Konceptet kan dock användas av lärare i alla ämnen och årskurser. 

Det första förslaget jag skulle vilja visa är att använda tabeller för att jämföra de nordiska språken. Det är en del av svenskämnets syfte att visa skillnaden och likheten mellan de nordiska språken. Själv har jag haft svårt att hitta bra material med jämförelser mellan språken och tog därför hjälp av en chattbot. Samma prompt kan användas för att jämföra elevers modersmål med svenska i ämnet svenska som andraspråk. 

> _Exempel från ChatGPT (GPT-3.5, 13 februari)_
> **Jag:** Skapa en tabell med påhittade meningar. Meningarna ska vara på de nordiska språken, svenska, danska, norska, finska och isländska. Ett språk i varje kolumn.
> **Chattbot:** 
> 

| Svenska             | Danska               | Norska               | Finska                | Isländska                |
| ------------------- | -------------------- | -------------------- | --------------------- | ------------------------ |
| Jag älskar att läsa | Jeg elsker at læse   | Jeg elsker å lese    | Rakastan lukea        | Ég elska að lesa         |
| Vi går på stranden  | Vi går på stranden   | Vi går på stranden   | Me menemme rannalle   | Við förum á ströndina    |
| Hon sjunger vackert | Hun du synger smukt  | Hun synger vakkert   | Hän laulaa kauniisti  | Hún syngur fallega       |
| Du är min bästa vän | Du er min bedste ven | Du er min beste venn | Olet paras ystäväni   | Þú ert besti vinur minn  |
| Vi äter middag nu   | Vi spiser middag nu  | Vi spiser middag nå  | Syömme nyt illallista | Við borðum núna miðdegið |

Jag använde tabellen för att tillsammans med eleverna leta efter likheter och skillnader. Vi pratade bland annat om ord som var lika, varför orden var olika, stavningen av vissa ord, varför finskan skiljde sig så enormt samt hur isländskan liknade danska och norska så fort man läste det högt. 

Som med allt annat material så måste man som lärare kontrollera innehållet så att det stämmer. Här är det enkelt att kontrollera danskan och norskan, medan finskan och isländskan kräver lite jobb att kontrollera. Notera att “Hon sjunger vackert” är felöversatt till danska, det bör vara “Hun synger smukt”, det måste ändras innan det går ut till eleverna. Värt att nämna är att den gör ett bättre jobb än Google Translate på att översätta mellan språken. Sparar det tid? Lite tid sparas, men framförallt så skapas meningar som också tar tid att komma på. 

Vi kan också utnyttja tabellfunktionen för bildstöd. De chattbottar jag har testat har nämligen stöd för emoji. Jag tycker att det funkar utmärkt när jag övar ord med mina SvA-elever i mellanstadiet. Det är självklart möjligt att vara mer specifik än i exemplet nedan och exempelvis be om emoji-symboler som motsvarar en redan färdig lista med begrepp.

> _Exempel från ChatGPT (GPT-3.5, 13 februari)_
> **Jag:** Skapa en tabell med vanligt förekommande ord i svenskan. I första kolumnen ska det vara verb, substantiv eller adjektiv. I andra kolumnen ska det vara en emoji som motsvarar ordet i första kolumnen.
> **Chattbot:**

| Ord         | Emoji |
| ----------- | ----- |
| Springa     | 🏃    |
| Solglasögon | 🕶️   |
| Glad        | 😃    |
| Cykla       | 🚴    |
| Hund        | 🐶    |
| Mat         | 🍲    |
| Sova        | 💤    |
| Musik       | 🎵    |
| Kärlek      | ❤️    |
| Skratta     | 😂    |
| Resa        | ✈️    |
| Telefon     | 📱    |

Det är lite begränsat vilka ord som kan symboliseras med en emoji. Widgit online gör oftast ett bättre jobb, men det här sparar tid. Framförallt om jag redan har en lista med ord som jag vill förmedla till eleverna. 

## Använda chattbottar till att skapa läsförståelsetexter med frågor

Här kommer ett förslag på hur du kan skapa en skönlitterär text med läsförståelsefrågor. Förslaget som jag lyfter riktar sig till dig som undervisar i svenska och svenska som andraspråk på mellan- och högstadiet. Konceptet kan dock användas av lärare i engelska och i samtliga årskurser. 

Här följer en prompt som endast ber om en skönlitterär text, men det går såklart att anpassa prompten efter vad för slags text det ska var och vilket innehåll den ska ha. 

För några år sedan hade jag en elev med grav NPF-problematik, hen kunde endast ta till sig material om det handlade om Star Wars. Hade jag kunnat backa bandet och haft tillgång till generativ AI så hade jag kunnat skapa bättre material för att träna läsförståelse med denna elev. Exmplet var ett extremfall, men min förhoppning är att med denna prompt kunna möta elevernas intressen på ett bättre sätt för att lättare motivera dem. 

> _Exempel från ChatGPT (GPT-4, 14 mars)_
> **Jag:** skriv en skönlitterär text till årskurs 6 (12 år) och skriv 20 läsförståelsefrågor till texten. Dela upp frågorna i en tabell med 10 lätta frågor i vänstra kolumnen och 10 svåra frågor i högra kolumnen 
> **Chattbot:** Den Hemliga Skogen
> En gång i tiden, i en liten by vid skogens utkant, bodde en tolvårig pojke vid namn Emil. Han hade alltid varit fascinerad av skogen som omgav hans hem, men han hade fått höra många skrämmande historier om sina hemligheter och faror. Emils föräldrar hade alltid varnat honom för att bege sig djupt in i skogen.
> En eftermiddag, när Emil kom hem från skolan, hittade han en mystisk karta på köksbordet. Kartan visade ett gömställe markerat med ett "X" mitt i den förtrollade skogen. Emil blev genast besatt av tanken på att hitta denna hemliga plats.
> Nästa dag, i gryningen, begav sig Emil ut på sitt äventyr. Han följde noggrant kartan och snart nog fann han sig djupt inne i den förunderliga skogen. De höga träden susade i vinden och ljuset sipprade igenom deras gröna blad som ett mysmönster på marken. Där träffade Emil en sångfågel som kunde tala människospråk. Fågeln, som kallade sig Luna, erbjöd Emils hjälp att hitta den hemliga platsen.
> Tillsammans färdades Emil och Luna genom skogen och mötte flera magiska varelser längs vägen, som en vänlig trollfamilj och en vis gammal uggla som kunde lösa de svåraste gåtor. Uggla varnade Emil för att de skulle stöta på faror och han gav honom ett magiskt löv som skulle visa vägen och skydda honom mot skogens mörkare varelser.
> Efter många prövningar och faror fann Emil till slut den hemliga platsen som var markerad med ett "X" på kartan: en förtrollande glänta omgiven av jättegamla träd med ljusblå blommor som sprakade av gnistrande energi. I mitten av gläntan stod en hög kristallsäker byggd av kolumner och arkader. Denna kraftfulla kristall fanns endast på denna plats och hade förmåga att skapa harmoni och balans i den som vidrörde det.
> Emil insåg att hans äventyr hade lett honom till en otroligt viktig plats, och han förstod att han var tvungen att skydda skogens hemligheter. Tillsammans med sina nya vänner förseglande han platsen och såg till att hålla den trygg för alltid.
> Läsförståelsefrågor

| Lätta frågor                                          | Svåra frågor                                                              |
| ----------------------------------------------------- | ------------------------------------------------------------------------- |
| 1. Vad heter pojken som hittar kartan?                | 1. Vilka känslor upplevde Emil när han hittade kartan?                    |
| 2. Vilken ålder har pojken?                           | 2. Vilka faror nämndes i historien?                                       |
| 3. Var hittar Emil kartan?                            | 3. Vad symboliserar den magiska kristallen?                               |
| 4. Vad visar kartan?                                  | 4. Vilka magiska varelser träffade Emil i skogen?                         |
| 5. Vilket djur träffar Emil först i skogen?           | 5. Varför trodde Emil att han var tvungen att skydda skogens hemligheter? |
| 6. Vad heter den fågel som hjälper Emil?              | 6. Vad var det magiska lövet ugglan gav Emil?                             |
| 7. Vilket djur var vis och kunde lösa gåtor?          | 7. Vad lärde Emil sig under sitt äventyr i skogen?                        |
| 8. Vad hittade Emil vid "X" på kartan?                | 8. Varför valde Emil att försegla den hemliga platsen?                    |
| 9. Vilka hjälper Emil att skydda den hemliga platsen? | 9. Vad kan man lära av Emils resa?                                        |

Som man kan utläsa av nivån på frågorna handlar frågorna i den vänstra kolumnen (lätta frågor) om information som eleven kan läsa på raden medan frågorna i den högra kräver lite mer av eleven. Dels är det frågor där eleven måste samla in information från flera ställen i texten, men det är också frågor som går bortom raderna och frågor som kräver att eleverna kan reflektera.

## Använda chattbottar för att skapa äventyr om vetenskap

En prompt som jag tror kan få stort genomslag för elever som tycker att det är lite jobbigt att läsa faktatexter har jag hämtat (och modifierat något) från Håkan Karlsson (högstadielärare (NO/Ma) och kommunlektor i Åstorps kommun) (orginalidé Anders Bjarby, som skrivit förordet till boken).

Prompten utgår att ge chattbotten en roll som sagoberättare och utgår från att chattbotten åker på ett skepp på olika platser. Platserna kan vara olika geografiska platser, men det kan också vara inuti ett blodkärl, eller inuti ett moderkort. Prompten innehåller också en uppmaning om att få ut en bildbeskrivning som kan användas i en bildgenererande AI-modell (exempelvis Midjourney). Resultatet blir en vetenskaplig faktatext som nu tar formen av en äventyrsberättelse, med möjlighet för läraren att skapa bilder till texten. 

> _Exempel från ChatGPT (GPT-4, 14 mars)_
> **Jag:** Låt oss spela ett spel och resa med ett skepp. Skeppet har möjligheten att kunna ta sin besättning till alla möjliga platser exempelvis Kap Verde, men också till insidan av kroppen. Beskriv resan med en berättare och dialog mellan karaktärerna. Skriv som om det vore ett kapitel i en bok. Ge varje kapitel en passande rubrik. Då och då ska du beskriva en bild av den aktuella scenen och skriva en bildtext. Under äventyret vill jag att du ställer relevanta och relaterade vetenskapliga frågor i form av utmaningar. Anpassa svårighetsnivå till en trettonåring. Dessa frågor måste besvaras rätt för att resan ska fortsätta. Frågorna ska också ha att göra med platsen som resan är på väg till. Ge ledtrådar när detta behövs. Äventyret är inte över förrän jag säger till. Innan äventyret börjar, fråga mig vilka som är med på skeppet och vart skeppet ska segla
> **Chattbot:** Innan vi börjar vårt äventyr, skulle du vilja berätta vilka som kommer att vara ombord på skeppet och var skeppet ska segla till?
> **Jag:** Kapten Jonatan, matroserna Björn, Benny, Elsa, Anna och Pocahontas. Vi ska segla till insidan av stora kroppspulsådern.
> **Chattbot:**
> **Kapitel 1: Avfärd mot det okända**
> Berättaren: Våra äventyrare hade precis samlats på skeppet för att påbörja deras resa in i den stora kroppspulsådern. Kapten Jonatan övervakade alla förberedelser och besättningen, som bestod av matroserna Björn, Benny, Elsa, Anna och Pocahontas, var redo att segla mot det okända.
> Kapten Jonatan: ”Bra jobbat allihopa! Vi är nu redo att påbörja resan. Vårt mål: insidan av den stora kroppspulsådern. Förbered er för ett äventyr fyllt med vetenskapliga utmaningar!”
> _Beskrivning av bilden: Skeppet är förankrat vid kajen och besättningen står på däck. Solen skiner och några fiskmåsar flyger över dem._
> 
> ![Kapten Jonatan och besättningen ombord, kort innan avfärd till den stora kroppspulsådern.][image-1]
> **Kapitel 2: I blodomloppet**
> Berättaren: Skeppet krympte till en mikroskopisk storlek och seglade in i blodomloppet. Här var allt annorlunda än på de vanliga sjöarna: de seglade på en röd ström av blodceller och passade andra celler på vägen.
> Kapten Jonatan: ”Välkomna till blodomloppet, besättning! Här gäller det att hålla koll på vetenskapen för att navigera rätt. Men vi har också första utmaningen att klara av. Är ni redo?”
> Besättningen (ropar i kör): ”Aye, Aye, kapten!”
> Kapten Jonatan: ”För att ta oss fram i blodomloppet behöver vi sätta kurs genom rätt kärl. Vilket blodkärl är det som transporterar syrerikt blod från hjärtat ut i kroppen?"
> Besättningen viskade och diskuterade frågan.
> Elsa: ”Jag tror att det är den stora kroppspulsådern, eller aorta som det också kallas!”
> Kapten Jonatan: ”Det är rätt svar, Elsa! Bra jobbat!”
> 
> ![Skeppet och besättningen seglar vidare längs den stora kroppspulsådern, omgiven av strömmande blod och celler.][image-2]
> 
> ![Skeppet och besättningen seglar vidare längs den stora kroppspulsådern, omgiven av strömmande blod och celler.][image-3]
> **Kapitel 3: Ett mysterium vid kärlväggen**
> Berättaren: Efter en stund seglade skeppet upp bredvid en av väggarna i det stora blodkärlet. Kapten Jonatan blev konfys och visste inte vilket håll de skulle ta.
> Kapten Jonatan: ”Besättning, jag behöver er hjälp. Det verkar som om vi har två möjliga vägar att ta här. Vilka blodkärl förgrenar sig från aortan och hur leder de oss vidare?”
> Anna: ”Kapten, jag tror en av dem är huvudartären, som för blod till huvudet och halsen. Den andra är kransartären som försörjer hjärtat med blod och syre.”
> Kapten Jonatan: ”Rätt igen! Vi ska följa kransartären för att fortsätta vår färd längs väggen av den stora kroppspulsådern. Bra jobbat!”
> *Beskrivning av bilden: Skeppet befinner sig vid en förgrening av flera blodkärl. Besättningen kikar nyfiket på den blodceller-täta platsen.*
> 
> ![Skeppet vid kärlväggen, besättningen löser mysteriet om vägval.][image-4]
> Vidare reser skeppet inuti kroppen, och besättningen tar sig an fler utmaningar och äventyr. Men tänk på att äventyret är inte över förrän du säger till.

Det går att använda denna berättelse för att skapa material för att undervisa om olika platser, men det går också att använda för att testa elevernas kunskaper genom att ställa kaptenens frågor till eleverna. Vilka ställen kan du ta din klass till? 

[1]:	https://github.com/Itangalo/AI-och-skolan

[image-1]:	https://camo.githubusercontent.com/c62e948283dba826dfbbf9ec5c77b6d7c98d3bb6d3eecda903f8549fd4697c54/68747470733a2f2f6c68332e676f6f676c6575736572636f6e74656e742e636f6d2f65774f72464c4576684655484f344b77504d326b57454c714a41796e336443323774364f784a676e487462386571596534794c754a48753152556b6578705658484b3250714d745059634c6c386a6f756d4f63466951324470637943424f6842737564323976745462374f556f36487a62776130485f71506c554558393058546267467230556c3672794b53586633446b595a6c746449
[image-2]:	https://camo.githubusercontent.com/51c8e5a08a18a52a3d0dd04b6b7bcaa5652a539c4618334867d30c02206f1ce5/68747470733a2f2f6c68342e676f6f676c6575736572636f6e74656e742e636f6d2f414d4f47455561696e6154785a59724f6f7959704c7277526c7152467167684f2d57536e64564b2d695050485f484a53704c41415f4548384d6e65353138684a6541466c615471444b74334c675462524c55754b4c49334147436632424c6a72454c63514f6d7a5833734a644356503174666b73396c526331697277506a446a76694778414f6a4a61797055333944397363386d567941
[image-3]:	https://camo.githubusercontent.com/0506a5920aa8518dac093aa166fd16225a8cd0b8fb5cadfad75d657862ee5360/68747470733a2f2f6c68332e676f6f676c6575736572636f6e74656e742e636f6d2f6d5a322d51357a672d493438564d67306c30702d54386d4674694b31536e4674546e7a4c3641374f31323667307259695a42342d3843646a2d6a77747657433559616c71366d626f734e52594673524832746b463045416578526c424a445f536e6d3041726737366b34766b767a394c445174367762334e62556e54676237325f596d4878534a53343470574b6f4d453361504a61716b
[image-4]:	https://camo.githubusercontent.com/5132ddd2771da51d8c2e92fd0c2afab2b070c53125c1757e28b353257c51a1ad/68747470733a2f2f6c68342e676f6f676c6575736572636f6e74656e742e636f6d2f664b4378696d627931695739553736424550615544796136443058554152443748304c6f76496e7252474c613677433141485f7765374c413161684b53714856487a4b685856356551485774587a45566c794269617165324f774574647579504f476947774951646f6c5879494673396e536739574f694d7741626f6f76335a724372655245657777422d6d46684e5551414453446d30