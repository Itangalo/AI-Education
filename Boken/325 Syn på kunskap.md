# Hur påverkas vår syn på kunskap?
I mänsklighetens förhistoria var det viktigt att memorera berättelser för att kunna föra vidare kunskap. Sedan den revolutionerande teknologin ”skriftspråk” uppfanns, och ännu mer sedan tryckpressen gjorde böcker överkomliga, har den förmågan minskat i värde – och mycket möjligt har vi också blivit sämre på det.

Användandet av chattrobotar kommer, liksom många andra verktyg, att göra att vi blir sämre på vissa saker. Sannolikt kommer oreflekterad avlastning – ett av de misstag att se upp med som tas upp i del 1 av boken – leda till en del problem i skolan, när elever (och andra människor) lägger över görandet av fel saker på chattrobotar och därmed får en uppförsbacke för att göra och förstå en rad andra saker som man finner värdefulla. I de fallen blir chattrobotar en genväg man inte vill ta, eftersom vägen och mödan är det som i många lägen ger lärandet. I andra fall kommer avlastningen vara mer genomtänkt och göra det lättare för oss att komma framåt, när det är en produkt och inte ett lärande vi är ute efter.[^1]

Vilka saker kommer chattrobotar att göra oss sämre på, på sikt? Och vilka typer av kunskaper kommer de att göra mer tillgängliga?

Till skillnad från många andra verktyg har chattrobotar och AI även potential att ändra vad vi anser är meningsfull kunskap. Vi upplever inte längre att det är _meningsfullt_ att memorera berättelser om gamla testamentet, eftersom vi har teknik som gör att berättelserna är bevarade och åtkomliga ändå. Samma sak kan sägas om det mesta memorerandet: Även om det är meningsfullt att inte behöva slå upp att pi är ungefär 3,14 är det i regel något man lär sig genom ett upprepat användande, där kunskapen har ett värde, och inte en värdefull kunskap utanför själva användandet. Att memorera tjugo decimaler på pi har inte ett värde i ett användande, och anses lika meningslöst som frågesportkunskap – som kan ses som ett annat namn på ”onödigt vetande”.

Memorerandet har varit en viktig del av människans kultur och särprägel, men har genom ny teknik reducerats till något förhållandevis meningslöst. Och det vore idag avlägset att säga att det som gör människan unik är hennes förmåga att memorera.

På ett mindre omvälvande sätt har miniräknaren gjort meningslöst att kunna dividera stora tal för hand, och mobiltelefoner har gjort det meningslöst att lära sig vänners telefonnummer utantill.

Kommer chattrobotar på sikt att att ändra vad vi anser är meningsfull kunskap? Och handlar det i så fall om enskilda saker, som vänners telefonnummer, eller hela kunskapsformer, som memorerande?

Vilka saker kommer chattrobotar göra att vi blir sämre på, på sikt? Och vilken typ av kunskaper, om några, kommer vi börja tycka är meningslös?

Ett av misstagen med chattrobotar som lärare behöver se upp med är oreflekterad avlastning, som diskuteras i del 1 av boken: Att lära sig saker kräver i regel ansträngningar. Att känna att man förstår kan gå fort, men för att kunskaper ska sätta sig ordentligt – så att de kan användas i många sammanhang, inte glömmas bort, och bli möjliga att koppla ihop med nya saker – krävs arbete. Ju mer av sådant arbete vi lägger över på verktyg, till exempel chattrobotar, desto sämre chanser har vi att kunskaperna sätter sig ordentligt.

Vissa typer av kunskaper är relativt lätta att leva utan. Miniräknare har gjort det svenska folket klart sämre på att använda räknesticka, logaritmtabeller och manuella metoder för att beräkna decimalutveckling på kvadratrötter. Inget av det saknar vi särskilt mycket. Men miniräknare har sannolikt också bidragit till att vi i genomsnitt blivit sämre på att kunna multiplikationstabellen, vilket i sin tur gör det mycket svårare att ta till sig mer avancerad matematik. Att hantera räknesticka ser vi alltså inte som värdefull kunskap, medan att kunna multiplikationstabellen _är_ värdefullt – åtminstone vi tycker att mer avancerad matematik är viktigt att lära sig.


Det är lockande att lägga över det 
Om läraren låter elever använda chattrobotar till sådant som eleverna behöver göra själva för att lära sig.

När chattrobotar används till det ena och andra leder det till att vi blir sämre på att göra de sakerna själva. En del av dem bör vi se till att vi fortfarande hanterar väl även utan chattrobotar, eftersom de behövs för andra kunskaper och förmågor. Andra förmågor och kunskaper är inte lika farliga att tappa bort, eftersom vi bara bygger vidare på dem i liten utsträckning. Men det är långt ifrån enkelt att veta vilka saker som finns i respektive kategori, och den första utmaningen är att 




Det är fortfarande användbart att snabbt lära sig och komma ihåg namn (inte minst som lärare), mysigt att kunna berätta godnattsagor från minnet, och att kunna sångtexter kan också vara trevligt – men de flesta skulle förmodligen säga att det är mer användbart att vara bra på att lösa datorstrul.

Att hitta och fälla djur är en annan kunskap som blivit klart nedvärderad med åren, liksom förmågan att utföra hårt fysiskt arbete under stark sol och att navigera efter stjärnor. Lite mer sentida exempel på färdigheter som tappat i värde är att multiplicera tvåsiffriga tal utan hjälpmedel, hitta information i uppslagsböcker och att använda fysiska kartor.

Hur kommer chattrobotar att påverka vad vi anser värdefullt att kunna? Det är för tidigt för att ge ett tillförlitligt svar, inte minst som utvecklingen fortfarande accelererar. Inte mindre är det en fråga värd att utforska. Det är rimligt att tro att delar av det vi idag tycker är viktiga kunskaper kommer att stöpas om, och vissa saker kommer vi inte längre tycka vara viktiga. Samtidigt är det också troligt att många saker kommer att vara oförändrade: att tänka kritiskt och lösa problem, att utveckla och underhålla sociala relationer, att förstå sig själv, att förstå andra, att kunna samarbeta mot gemensamma mål och att söka upp och tolka information, för att nämna några exempel.

En intressant paradox är att chattrobotar, trots sin förmåga att svara på allt möjligt, är så pass otillförlitlig att det är svårt att använda som kunskapskälla för saker som man inte redan kan mycket om eller där man är beredd att lägga ansenlig tid på att dubbelkolla information. Eller: För att använda chattrobotar på ett meningsfullt sätt krävs omdöme, och för det omdömet krävs kunskaper om det man använder chattrobotar till[^2]. En erfaren lärare kan använda en chattrobot som stöd för att göra planeringar, skapa material och få idéer till hur undervisningen kan fungera bättre, men en oerfaren lärare som litar på chattrobotar riskerar att gå till klassrummet med lektionsupplägg som skapar kaos eller leder till lärande som inte är meningsfullt.

Det finns en parallell till tillgången till information på internet som är lite slående: Det sägs ibland att internet har gjort det onödigt att kunna fakta, eftersom man när som helst kan slå upp det man behöver veta. När det gäller trivial fakta (”Vad heter huvudstaden i Azerbajdzjan?”) stämmer det förmodligen, men för att ha nytta av någon djupare information behöver man förstå sammanhangen, kunna koppla ihop olika begrepp, och även ha en känsla för om information man får exempelvis är uppseendeväckande, tvivelaktig eller fullt normal. För att kunna ha nytta av fakta på nätet behöver man själv ha koll på en del fakta. Och för att kunna använda använda en chattrobot som assistent i ett område behöver man själv ha kompetens inom området.

En första gissning är därför att ChatGPT kommer att kunna snabba upp processer med att analysera och sammanfatta texter, och även att skriva välformulerade texter från stolpar eller utkast. Det är saker vi kan göra idag, men tekniken gör det snabbare åt oss.

För att utforska konsekvenserna vidare _kanske_ det är givande att jämföra med när miniräknare blev vanliga. Grovt förenklat kan man sammanfatta miniräknarens inverkan så här:
1. Många varnade för att vi skulle bli sämre på att räkna i huvudet och för hand.
2. Vi blev förmodligen också sämre på att räkna i huvudet och för hand, sett till någon sorts genomsnitt. Färre fick den träning som behövdes för att bli bra på räkning när miniräknaren fanns tillgänglig.
3. Grundläggande räknefärdigheter, utan räknare, bedöms fortfarande som viktiga – både i och utanför skolan.
4. Att kunna använda miniräknare räknas idag som en del av att kunna matematik.
5. Att exempelvis multiplicera stora tal eller beräkna kvadratrötter görs inte längre för hand, annat än som hjärngympa eller kuriosa. Att kunna göra omfattande beräkningar för hand är inte längre en meningsfull färdighet.
6. Andelen människor som kan multiplicera stora tal och beräkna kvadratrötter när det behövs har ökat, förutsatt att miniräknare finns tillgängliga (även om färre nog förstår vad en kvadratrot är och när man vill beräkna den).
7. Möjligheten att genomföra omfattande beräkningar (med verktyg mer kraftfulla än miniräknare) har öppnat nya fält inom matematik.

Vad skulle de här punkterna kunna betyda, översatt till att använda chattrobotar för att sammanfatta respektive skriva texter?
1. Vi är oroliga för att vår förmåga att läsa och sammanfatta respektive skriva texter ”för hand” kommer att försämras.
2. Troligen kommer vi också att bli sämre på detta.
3. Att själv kunna sammanfatta och skriva texter på en grundläggande nivå kommer att fortsätta att vara viktiga färdigheter, i och utanför skolan.
4. Att kunna använda chattrobotar för att sammanfatta och skriva texter kommer att bli en viktig färdighet att lära sig.
5. Att plöja långa texter och göra litteraturöversikter kommer inte vara något som vi gör för hand, om vi inte gör det för nöjets skull. Det blir inte heller lika viktigt att kunna strukturera texter och använda ett enkelt språk.
6. Att texter är långa kommer att hindra färre än tidigare från att ta till sig dem, och fler kommer att kunna lämna ifrån sig välformulerade och välstrukturerade texter. Samtidigt kanske färre kan förklara varför en text är behaglig att läsa eller är kapabla att strukturera texter utan AI-hjälp.
7. Mer kraftfull teknik ger möjligheter att processa, sammanfatta och även syntetisera stora textmängder, vilket kommer att ge oss nya insikter, nya sätt att tänka och nya sätt att arbeta. Kanske innebär det att vi (på ett pålitligt sätt) kan fråga en AI vad skollagen säger om vårt specifika fall, eller vad didaktisk forskning rekommenderar i en viss situation – tillsammans med korrekta referenser eller resonemang.

Punkterna ovan är förstås bara spekulationer, och mer eller mindre direkt översatta från fallet med miniräknare (som i sin tur ska erkännas är mer av en killgissning vid köksbordet än baserad i forskning). Men de är ett sätt att utforska hur framtiden kan se ut.

Jämförelse med miniräknare…
Får vi (ännu) mindre tålamod? Ställa en fråga och få kortfattat och välformulerat svar, med referenser, inom några sekunder. Kommer vi då att vilja, och i förlängningen kunna läsa tunga forskningsrapporter?
Vad händer när vi inte längre skriver litteratursammanställningar själva – vad händer med processen att lära sig ett område?

En djupare jämförelse: Att skriva för hand som börjat ersättas med att skriva på dator.

[^1]:	Och i vissa fall kommer chattrobotar att kunna ge oss en roligare och mer stimulerande väg att gå under lärandet, men det är en annan fråga.

[^2]:	”Omdöme” är här ett ganska löst ord. Man kan, hypotetiskt, tänka sig att någon använder ChatGPT för att skapa en bomb, vilket är ganska omdömeslöst. Den som följer ChatGPT:s anvisningar utan att själv ha kunskaper om explosiva material riskerar att skada sig själv eller slösa bort resurser, medan den som har ”omdöme” inom bombtillverkning kan se var anvisningarna är rimliga, var det är fel eller luckor, och kan förhålla sig till nya saker som AI:n föreslår.