# Att undervisa om chattrobotar och samhället
_Johan Falk_

Det här kapitlet riktar sig främst till lärare i samhällskunskap på högstadiet och gymnasial nivå, och till tekniklärare. Det tar upp tankar om hur man kan undervisa om hur teknik och samhälle hänger samman, med fokus på chattrobotar.

---- 

Enligt undersökningen _Svenskarna och internet 2022_ använder en tredjedel av barn födda på 2010-talet äldre än 7 år Snapchat åtminstone varje vecka. För ungdomar och unga vuxna födda på 00-talet är det fyra femtedelar.[^1] Under våren 2023 dök en chattrobot upp i kompislistan för alla användare – dessutom överst för alla som inte har betalversionen av Snapchat. Det betyder att en kännbar andel av mellanstadie- och kanske lågstadieelever förmodligen pratar med en chattrobot mer eller mindre regelbundet, och att stor andel av elever på högstadiet och senare gör det.

Vad behöver elever veta om chattrobotar, i ljuset av att många redan använder dem? Och vilka aspekter av AI-teknik är värdefulla att ta upp i undervisning, mot bakgrund av hur de påverkar samhället?

Det här kapitlet är skriver av någon som inte undervisat och inte är behörig i vare sig samhällskunskap eller teknik, och har därför fokus mer på AI-tekniken än på själva undervisningen. Men urval är gjort efter vad som (efter eget huvud) bedömts rimligt att ta upp med elever i olika åldrar.

## Arbeta ämnesövergripande
I grundskolan finns möjlighet att arbeta ämnesövergripande mellan samhällskunskap (eller SO) och teknik, för att undervisa om chattrobotar och eventuellt annan AI-teknik. Att arbeta tillsammans med lärare i andra ämnen kan ge värdefulla perspektiv både vad gäller undervisningens innehåll och arbetssätt, men kan förstås också kosta tid och ansträngningar.

På gymnasial nivå finns inte teknikämnet, men på vissa program finns andra ämnen och kurser som kan ge möjlighet till ämnesövergripande arbete.

## Förskoleklass och lågstadiet
I förskoleklass och lågstadiet är frågor om chattrobotar och Snapchat förmodligen underordnade frågor som rör om elever har egna telefoner, och hur de i så fall får eller bör användas. Det kan vara värt att undersöka hur många elever i klassen som har egna telefoner, och hur många av dessa som har konton på sociala medier – Snapchat eller andra.

Om elever har egna konton på sociala medier, eller kan använda någon annans konto, finns förmodligen anledning att prata om vilken typ av information som är ok att dela, och vilka typer av saker man inte bör skriva. Det finns också anledning att prata om vad man gör när folk man inte känner tar kontakt online. De samtalen kan hållas på olika sätt, exempelvis i helklass eller bara med berörda elever, och om det är mer än enstaka elever som använder sociala medier kan det vara något att ta upp på föräldraträffar.

## Mellanstadiet
13 år är en gräns för en del onlinetjänster som berör chattrobotar, vilket gör att det mot slutet av mellanstadiet kan vara rimligt att börja betrakta elever som att de själva använder chattrobotar. Det betyder _inte_ att man ska förutsätta att varje elev har träffat på chattrobotar, och inte heller att man ska uppmuntra elever att skaffa konton för tjänster som omfattar chattrobotar – så pass lite är känt om hur chattrobotar kan påverka unga att det finns goda skäl att vara försiktig. Men många kommer at

[^1]:	[https://svenskarnaochinternet.se/app/uploads/2022/10/internetstiftelsen-svenskarna-och-internet-2022.pdf][1]

[1]:	https://svenskarnaochinternet.se/app/uploads/2022/10/internetstiftelsen-svenskarna-och-internet-2022.pdf "Svenskarna och internet 2022"