i modelljärnvägens historia och för många är nära nog synonymt med modelljärnväg.

I den här boken kallas sådana kanske-misstag för *vinklingar*. De är inte fel, men den avspeglar en särskild del av sanningen, eller får saker att uppfattas på ett visst sätt eller ur ett visst perspektiv. De är svåra att upptäcka, särskilt för någon som inte är insatt, och riskerar att knuffa mottagaren in i en specifik världsbild utan att vara medveten om det.

ChatGPT:s imponerande förmåga att skapa sakliga, tydliga och korrekta budskap gör det lätt att glömma bort att det ibland (eller ofta) dyker upp sakfel och vinklingar. I den här boken kommer exempel på sådana vara inlagda för att göra det lättare att komma ihåg att ChatGPT måste användas med omdöme.


### Olämpliga budskap

ChatGPT har spärrar för vissa typer av budskap. Om du försöker få ChatGPT att berätta hur man skapar brandbomber, blandar metanfetamin eller om du vill få förslag på hur man kan trakassera, misshandla eller tortera någon kommer ChatGPT svara med att det bryter mot dess policy att svara. Samma sak gäller exempelvis att ge medicinsk rådgivning (vilket förmodligen har att göra med amerikansk lagstiftning).

Att det finns sådana spärrar gör ChatGPT till ett betydligt tryggare verktyg, men spärrarna är inte 100-procentiga. Det betyder att svar inom olämpliga områden kan gå igenom spärrarna, och även att envetna användare kan hitta sätt konsekvent gå runt dem. (Det finns, inte helt oväntat, tips om detta att hitta på nätet.)


### Övningar

1. Vad utmärker språkfel, sakfel och vinklingar? Överlappar kategorierna?
2. Kan du komma på ytterligare kategorier av misstag?
3. Kolla igenom konversationen igen och fundera över var det kan finnas sakfel och vinklingar, utöver de som nämnts.

{pagebreak}

## Så kommer du igång med ChatGPT

ChatGPT skapades och drivs av företaget OpenAI. För att använda ChatGPT behöver du ett konto på OpenAI, vilket du ordnar genom OpenAI:s webbplats (exempelvis [beta.openai.com](https://beta.openai.com/)). Konto är gratis, och än så länge är det också gratis att använda ChatGPT. Användarvillkoren för OpenAI-konton säger att man måste vara minst 18 år. Den e-postadress du anger behöver bekräftas genom ett mail som skickas dit, och sedan är du redo att gå till [chat.openai.com](https://chat.openai.com/) och börja använda ChatGPT.

!["Gränssnittet för ChatGPT, med de viktigaste elementen markerade 1–3."](100-blank-chat.png)

De viktigaste delarna av chattfönstret är (1) fönstret för att skriva input till ChatGPT – ofta kallat en “prompt”, (2) historik över tidigare chattar, och (3) knappen för att starta nya chattrådar. Om den valda chattråden är tom, som på bilden ovan, visas en sammanfattning av några av de viktigaste egenskaperna för ChatGPT.

När du skriver något till ChatGPT dyker konversationen upp i huvuddelen av fönstret. Svaret från ChatGPT växer fram ord för ord, och om tjänsten är tungt belastad kan det ta några sekunder innan texten dyker upp. Chatten sparas i vänsterspalten och får automatiskt en rubrik baserat på innehållet.

C> !["Gränssnittet för ChatGPT, så som det ser ut när en konversation är igång."](110-nonblank-chat.png)

Håller du pekaren på ditt meddelande till ChatGPT syns en ikon för att redigera frågeställningen, vilket ger ett nytt svar. Invid varje svar finns knappar som kan användas att ge återkoppling på om svaret var bra eller dåligt, vilket också ger en chans att ange vad man tycker är ett bra svar. Återkopplingen används för att förbättra hur ChatGPT fungerar.

Det finns inget inbyggt sätt att exportera text från konversationerna. Det vanliga är att antingen markera och kopiera text för hand eller ta skärmbilder, men använder du ChatGPT ofta kan du överväga att installera en plugin i din webbläsare som gör det lättare att kopiera text.


### Några tips när du chattar med ChatGPT

Att chatta med ChatGPT är på många sätt naturligt – du skriver som du skulle göra till en människa. De vanligaste sätten är förmodligen att ställa korta frågor eller att uppmana ChatGPT att skriva något särskilt, och att följa upp det med ytterligare frågor, uppmaningar eller justeringar. Några metoder och knep som kanske är mindre naturliga kan också vara bra att känna till:

* Om du trycker enter i chattrutan skickas meddelandet till ChatGPT. Med shift + enter har du möjlighet att skapa radbrytningar utan att meddelandet skickas.
* Om du vill variera eller återanvända en längre frågeställning är det praktiskt att ha prompten i en textredigerare eller ordbehandlare, där den enklare kan redigeras och kopieras.
* Om du vill ge långa texter till ChatGPT kan du till exempel skriva “Kan du sammanfatta artikeln nedan?” och klistra in artikeln innan du skickar meddelandet, eller “Nedanför är en text jag skrivit som jag vill att du ger feedback på så att jag kan förbättra den.”
* ChatGPT är i regel snabbare på att svara om man skriver på engelska, och meddelandena innehåller också färre språkfel.
* Utförliga beskrivningar och frågeställningar ger ofta mer användbara svar.
* En del experimenterar med långa beskrivningar av hur man vill att ChatGPT ska bete sig. Sådana beskrivningar avslutas ofta med något i stil med “bekräfta att detta är uppfattat genom att svara ‘ok’”, och de egentliga frågeställningarna eller uppmaningarna postas i nästa steg i konversationen.

Det är bra att känna till att det finns en gräns för hur långa meddelandena till ChatGPT får vara, på ungefär tre tusen ord eller 10–15 sidor. Om du vill ge ChatGPT längre texter än så kan du testa att dela upp den, och exempelvis ge ChatGPT instruktionen “Jag kommer att ge dig en lång text uppdelad i flera delar. Här kommer del 1. Svara ‘ok’ när du är klar.”

ChatGPT lägger som mest en och en halv minut på att ge svar, vilket gör att långa svar kan brytas mitt i. I sådana lägen kan du exempelvis skriva “Kan du fortsätta på förra svaret och avsluta det?”, eller ändra frågan så att ChatGPT kan svara på mindre delar i taget.

På nätet finns samlingar med prompter som folk funnit särskilt användbara. Det kan till exempel vara prompter noga utformade för ett visst ändamål (så som att fungera som kokbok eller författare av soloäventyr) eller grupper av prompter som är användbara inom särskilda områden (så som assistent för programmerare). Om du vill utforska sådana samlingar kan du testa att söka på “ChatGPT prompts”.


### Övningar

1. Skapa ett konto på OpenAI, om du går med på deras användarvilkor (och inte redan har ett konto).
2. Ställ frågor till ChatGPT. Ha minst tre chattar, där du ställer uppföljningsfrågor i minst en. Minst en av chattarna ska handla om skola eller undervisning. Testa att skriva både på svenska och engelska.

{pagebreak}

## Övergripande frågor om ChatGPT, utbildning och skola

*Om du inte använt ChatGPT förut rekommenderas att du testar en stund innan du läser vidare.*

Att börja använda ChatGPT kan vara överväldigande eller till och med omvälvande. Oavsett om du ställer frågor om cellbiologi, August Strindberg eller buddhismens historia har den svar, som levereras sakligt och tydligt. Den kan sammanfatta texter, skriva dikter, skapa datorprogram, hitta på berättelser, ge återkoppling på och ge förbättringsförslag på textutkast, och utveckla sina resonemang i en konversation med en människa. Ja, det finns tydliga hål i ChatGPT:s kunskaper, och den beter sig självsäkert även när den har fel, men vad AI:n klarar av överstiger vad de allra flesta förväntar sig.

Vad betyder teknik som denna för vår syn på kunskap?

Det är för tidigt för att säga något säkert om hur vår syn på kunskap kommer att ändras, inte minst för att det precis har börjat. Men det är rimligt att tro att delar av det vi idag tycker är viktiga kunskaper kommer att stöpas om, och vissa saker kommer vi inte längre tycka vara viktiga. När miniräknare gjorde intåg förutspåddes att vi skulle bli sämre på att räkna för hand och med huvudräkning. Det har kanske i viss mån också blivit så, men det är tydligt att vi fortfarande tycker att grundläggande räknefärdigheter är mycket viktiga. Samtidigt anser vi det närmast meningslöst med saker som att räkna ut kvadratrötter eller multiplicera stora tal för hand. En viktig iakttagelse är också att användning av miniräknare – och mer avancerade verktyg – nu är en del av kunskaper man förväntas ha i samband med matematik.

Något som gör det extra svårt att säga vad ChatGPT och liknande verktyg innebär för vår syn på kunskap är att tekniken fortfarande accelererar. Den AI-teknik vi ser idag är miltals bättre än [den som fanns 2019](https://www.theguardian.com/technology/2019/feb/14/elon-musk-backed-ai-writes-convincing-news-fiction) – och redan då väckte både uppmärksamhet, frågor och oro. Under våren 2023 förväntas GPT-3.5, som är den underliggande modellen för ChatGPT, ersättas av en mycket mer kapabel GPT-4, och flera andra företag har liknande tjänster som ännu ej lanserats.

((Några ord om att det krävs kunskaper för att ha omdöme, och omdöme behövs alltid. Att ChatGPT egentligen bara är användbar för sådant vi redan kan, men där vi vill ha hjälp att göra det snabbare, eller mer.))

Om du vill läsa mer om hur växande AI-teknik kan påverka människans syn på sig själv kan du titta i kapitel ((**X**)).


### Flera nivåer att använda omdömet på

((Betrakta budskap från ChatGPT som från en lärarstudent.))

((Exempel på felaktiga påståenden från ChatGPT kommer att finnas i den här boken, för att påminna om att vi alltid måste använda vårt omdöme och ha det som ett filter mellan ChatGPT och elever – särskilt elever som ännu inte är vuxna.))
